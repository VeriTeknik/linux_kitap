# Dosya İzinleri, Yetkiler, Kullanıcılar ve Gruplar

Linux ve türevi işletim sistemlerinin en önemli özelliklerinden birisi, "her şey bir dosyadır" felsefesidir. Bütün Linux komutlarının ve sistemlerinin çalışma prensibi bu felsefeye göre oluşturulmuştur, böylece klavye, ses cihazları, monitör gibi cihazlar bile bir metin dosyası gibi müdahale edilebilir. Örneğin cat komutu ile istenilen veri ses kayıt cihazına işaret eden "dosyaya" yönlendirilebilir.

Her şeyin bir dosya olması, beraberinde bu dosyalara erişim yetkilerini de getirmiştir. Linux üzerinde dosyalarınızın yetkilerini görüntülemek için ls komutunu -l parametresiyle çalıştırabilirsiniz.

